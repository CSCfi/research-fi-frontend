{
    "contents": [
        {
            "title": "Mikä on tiedejatutkimus.fi?",
            "description": [
                "<small>Päivitetty 24.04.2020</small>",
                "<p><a target=\"_blank\" href=\"https://www.tiedejatutkimus.fi\">Tiedejatutkimus.fi</a> on opetus- ja kulttuuriministeriön (OKM) tarjoama palvelu, joka kokoaa ja jakaa tietoa Suomessa tehtävästä tutkimuksesta. Palvelu parantaa tutkimusta koskevan tiedon ja asiantuntijoiden löytymistä sekä lisää suomalaisen tutkimuksen näkyvyyttä ja yhteiskunnallista vaikuttavuutta. </p>",
                "<p>Palvelu on otettu käyttöön kesäkuussa 2020, ja sitä kehitetään vaiheittain. Tällä hetkellä palvelu sisältää tietoa mm. suomalaisesta tutkimusjärjestelmästä, suomalaisten organisaatioiden julkaisuista, julkisten ja yksityisten tutkimusrahoittajien rahoittamista hankkeista sekä tilastotietoa tutkimuksen henkilöstön, rahoituksen sekä julkaisujen tieteellisen vaikuttavuuden kehityksestä.</p>",
                "<p>Jatkossa palvelua laajennetaan uusilla tietokokonaisuuksilla ja tietojen kattavuutta parannetaan. Nykyisen sisällön lisäksi palveluun tulee myöhemmin tietoa mm. Suomessa toimivista tutkijoista, näiden tuottamista tutkimusaineistoista ja muista tutkimusaktiviteeteista sekä laajemmin suomalaisesta tutkimusjärjestelmästä. Palvelun hakuominaisuuksia parannetaan ja siihen lisätään toiminnallisuuksia tietojen tarkasteluun graafisessa muodossa.</p>",
                "<p>Palvelua toteuttaa OKM:n toimeksiannosta <a target=\"_blank\" href=\"https://www.csc.fi\">CSC – Tieteen tietotekniikan keskus <i class='fas fa-external-link-alt'></i></a> yhteistyössä korkeakoulujen, tutkimuslaitosten ja muiden tutkimusorganisaatioiden sekä tutkimusrahoittajien kanssa.</p>"
            ]
        },
        {
            "title": "Mitä tietoa palvelu sisältää ja mistä tiedot tulevat?",
            "description": [
                "<small>Päivitetty 24.04.2020</small>",
                "<p>Palveluun päivittyy automaattisesti mm. yliopistojen, ammattikorkeakoulujen, tutkimuslaitosten, yliopistollisten sairaaloiden sekä tutkimusrahoittajien järjestelmissä jo valmiiksi olevia tietoja.</p>",
                "<p>Palveluun ei syötetä tietoa käsin, eikä se näin ollen lisää tutkijoiden raportointiin tai muuhun hallinnolliseen työhön käyttämää aikaa. Palvelu sisältää kuvailutiedot, joiden avulla esimerkiksi avoimesti saatavilla olevat julkaisut ja aineistot ovat helposti löydettävissä.</p>",
                "<p>Kukin tietoja toimittava organisaatio vastaa omien tietojensa oikeellisuudesta, laadusta, kattavuudesta ja ajantasaisuudesta. Tietojen toimittaminen on pääosin vapaaehtoista. Ainoastaan julkaisutietojen toimittaminen on pakollista korkeakouluille.</p>",
                
                "<h3>Julkaisut </h3>",
                "<p>Julkaisutiedot koostuvat suomalaisten yliopistojen, ammattikorkeakoulujen, tutkimuslaitosten ja yliopistollisten sairaaloiden OKM:n tiedonkeruissa toimittamista tiedoista. Palvelu sisältää yli 400 000 Suomessa tehdyn julkaisun metatiedot. </p>",
                "<p>Tiedot kerätään valtakunnallisen <a target=\"_blank\" href=\"https://wiki.eduuni.fi/display/cscvirtajtp/VIRTA-julkaisutietopalvelu\">VIRTA-julkaisutietopalvelun <i class='fas fa-external-link-alt'></i></a> kautta ja tietoja käytetään mm. korkeakoulujen perusrahoituksen laskentakriteereinä (ks. <a target=\"_blank\" href=\"https://valtioneuvosto.fi/paatokset/paatos?decisionId=0900908f80608982\">OKM/2018/116 <i class='fas fa-external-link-alt'></i></a> ja <a target=\"_blank\" href=\"https://valtioneuvosto.fi/paatokset/paatos?decisionId=0900908f80608987\">OKM/2018/119 <i class='fas fa-external-link-alt'></i></a>). Julkaisutiedot on tähän asti julkaistu JUULI – julkaisutietoportaalissa.</p>",
                "<p>Julkaisutietojen toimittaminen OKM:lle on ollut pakollista yliopistoille vuodesta 2011 ja ammattikorkeakouluille vuodesta 2012 lähtien. Osa organisaatioista toimittaa takautuvasti myös vanhempia julkaisuja, jopa 1970-luvulta lähtien, mutta näihin liittyvät tiedot saattavat olla puutteellisia.</p>",
                "<p>Muille organisaatioille kuin yliopistoille ja ammattikorkeakouluille opetus- ja kulttuuriministeriön julkaisutiedonkeruu on vapaaehtoista. Yliopistolliset sairaalat ovat toimittaneet tietonsa niin ikään vuodesta 2011 alkaen ja tutkimuslaitoksia on liittynyt tiedonkeruuseen vuodesta 2014 alkaen.</p>",
                "<p>Ks. <a target=\"_blank\" href=\"https://wiki.eduuni.fi/pages/viewpage.action?pageId=145298213\">lista julkaisutietoja toimittavista organisaatioista <i class='fas fa-external-link-alt'></i></a>.</p>",
                
                "<h3>Hankkeet </h3>",
                "<p><a target=\"_blank\" href=\"https://www.tiedejatutkimus.fi\">Tiedejatutkimus.fi <i class='fas fa-external-link-alt'></i></a> kokoaa tietoja julkisten ja yksityisten tutkimusrahoittajien rahoittamista hankkeista. Rahoittajat siirtävät hanketietovarantoon rahoituspäätöstensä tiedot omista rahoitusjärjestelmistään haluamallaan aikataululla.</p>",
                "<p>Palvelussa on tällä hetkellä Suomen Akatemian ja Business Finlandin sekä muutamien yksityisten tutkimusta rahoittavien säätiöiden tuoreimpia rahoituspäätöksiä. Lisäksi palveluun on tuotu Euroopan komission CORDIS-tietokannasta tiedot suomalaisten organisaatioiden Horizon2020-rahoitusohjelmasta saamasta rahoituksesta.</p>",
                "<p>Rahoituspäätöstiedot sisältävät vain rahoittajien rahoituspäätöksen myöntösumman, eivät hankkeen kokonaiskustannuksia. Myöhemmässä vaiheessa hanketietoja on mahdollista kerätä tietovarantoon myös esimerkiksi korkeakoulujen ja muiden tutkimusorganisaatioiden järjestelmistä.</p>",
                "<p>Ks. <a target=\"_blank\" href=\"https://wiki.eduuni.fi/pages/viewpage.action?pageId=145298213\">lista hanketietoja toimittavista organisaatioista <i class='fas fa-external-link-alt'></i></a>.</p>",
                
                "<h3>Infrastruktuurit </h3>",
                "<p>Tutkimusinfrastruktuurit ovat kansallisesti merkittäviä tutkimusvälineitä, laitteistoja, aineistoja ja palveluita, jotka mahdollistavat ja tukevat tutkimustyötä, tutkijan koulutusta ja opetusta sekä kehittävät tutkimus- ja innovaatiokapasiteettia. Tiedejatutkimus.fi edistää tutkimusinfrastruktuurien yhteiskäyttöä ja avoimuutta kuvailemalla ja esittelemällä tutkimusinfrastruktuurit ja niiden palvelut yhtenäisellä tavalla.</p>",
                "<p>Tutkimusinfrastruktuuri voi olla useamman organisaation yhteistyönä hallinnoitu laaja kansallinen tai kansainvälinen kokonaisuus. Se voi olla myös yhden organisaation hallinnoima, ja tutkimusinfrastruktuuria saattaa käyttää vain sen oma tutkimusryhmä. Tutkimusinfrastruktuurilla voi olla myös esimerkiksi yrityksille suunnattuja palveluita.</p>",
                "<p>Tutkimusinfrastruktuureja koskevien tietojen toimittamisesta sekä tietojen kattavuudesta ja oikeellisuudesta vastaavat infrastruktuureita hallinnoivat organisaatiot ja tahot.</p>",
                "<p>Ks. <a target=\"_blank\" href=\"https://wiki.eduuni.fi/pages/viewpage.action?pageId=145298213\">lista infrastruktuuritietoja toimittavista organisaatioista <i class='fas fa-external-link-alt'></i></a>.</p>",
                
                "<h3>Organisaatiot</h3>",
                "<p>Palvelu sisältää tarkempia tietoja niistä tutkimusta tekevistä ja rahoittavista organisaatioista, jotka toimittavat tietojaan palveluun. Organisaatioiden tiedot päivittyvät automaattisesti seuraavista lähteistä:</p>",
                "<ul><li><a target=\"_blank\" href=\"https://www.ytj.fi/\">Yritys- ja yhteisötietojärjestelmä <i class='fas fa-external-link-alt'></i></a></li><li><a target=\"_blank\" href=\"https://finto.fi/cn/fi\">Finto – suomalainen asiasanasto- ja ontologiapalvelu: Suomalaiset yhteisönimet <i class='fas fa-external-link-alt'></i></a></li><li><a target=\"_blank\" href=\"https://www.vipunen.fi\">Vipunen – opetushallinnon tilastopalvelu <i class='fas fa-external-link-alt'></i></a></li></ul>",

                "<h3>Tiede- ja tutkimusuutiset</h3>",
                "<p>Tuoreet tiede- ja tutkimusuutiset päivitetään automaattisesti tutkimusorganisaatioiden tarjoamista RSS-syötteistä. Kukin organisaatio päättää omalta osaltaan, mitä uutisia palvelussa näytetään.</p>",
                "<p>Ks. <a target=\"_blank\" href=\"https://wiki.eduuni.fi/pages/viewpage.action?pageId=145298213\">lista uutisia toimittavista organisaatioista <i class='fas fa-external-link-alt'></i></a>.</p>",

                "<h3>Tutkijat (tulossa)</h3>",
                "<p>Palveluun ollaan kehittämässä toimintoa, jossa tutkija voi antaa luvan omien tietojensa siirtämiseksi ORCID-palvelusta tai kotiorganisaatiostaan tiedejatutkimus.fi-palvelussa julkaistavaksi. Tutkijaa koskevia tietoja ovat esimerkiksi yhteystiedot, affiliaatiot, koulutus ja pätevyydet, oman tutkimuksen kuvaus ja muut tutkimusaktiviteetit.</p>",
                "<p>Tutkijalla on mahdollisuus luoda palveluun itselleen profiili ja valita siinä näytettävät tiedot. Tutkija voi myös liittää profiiliinsa tiedejatutkimus.fi-palvelun jo sisältämiä julkaisuja, aineistoja, hankkeita yms.</p>",
                "<p>Tavoitteena on ottaa tutkijan profiilipalvelu käyttöön syksyllä 2021.</p>",
                
                "<h3>Tutkimusaineistot (tulossa) </h3>",
                "<p>Palvelu käyttää tutkimusaineistojen tietolähteenä kansallisia <a target=\"_blank\" href=\"https://www.fairdata.fi/en/\">Fairdata-palveluja <i class='fas fa-external-link-alt'></i></a>, jotka sisältävät tietoja Suomessa tuotetuista tutkimusaineistoista. Fairdata-palveluissa on mm. tutkijoiden itsensä tallentamia sekä tutkimusorganisaatioista siirrettyjä tutkimusaineistojen kuvailutietoja.</p>",
                "<p>Tavoitteena on sisällyttää tutkimusaineistot osaksi tiedejatutkimus.fi-palvelua vuoden 2020 loppuun mennessä.</p>"
            ]
        },
        {
            "title": "Miten käytän palvelua?",
            "description": [
                "<small>Päivitetty 24.04.2020 </small>",
                "<p>Palvelussa voit selata ja hakea tietoja sekä jakaa yksittäisiä sivuja tai tietueita esimerkiksi sosiaaliseen mediaan.</p>",
                "<p>Myöhemmässä vaiheessa tavoitteena on, että palvelun tiedot saa myös ladattua tiedostoon tai haettua koneluettavan rajapinnan kautta.</p>",
                "<p>Palvelua kehitetään jatkuvasti. Voit antaa palautetta, mikäli havaitset palvelussa ongelmia tai sinulla ehdotuksia palvelun kehittämiseksi tai mikäli havaitset tiedoissa virheitä.</p>",
                "<p></p>",
                "<p><a href=\"/privacy\">Mitä tietoja minusta käyttäjänä kerätään?</a> <br><a href=\"/accessibility\">Onko palvelu saavutettava?</a><br><a target=\"_blank\" href=\"https://link.webropolsurveys.com/Participation/Public/b2c1524e-aed2-4e76-9783-29e7938ef275?displayId=Fin1982953\">Anna palautetta <i class='fas fa-external-link-alt'></i></a></p> "
            ]
        },
        {
            "title": "Tietosuoja",
            "description": [
                "<small>Päivitetty 24.04.2020 </small>",
                "Ks. palvelun <a href=\"/privacy\">tietosuojailmoitus ja evästekäytännöt</a>.</p> "
            ]
        },
        {
            "title": "Saavutettavuus",
            "description": [
                "<small>Päivitetty 24.04.2020 </small>",
                "Ks. palvelun <a href=\"/accessibility\">saavutettavuusseloste</a>"
            ]
        }
    ]
}